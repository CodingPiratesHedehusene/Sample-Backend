# Sample-Backend

Et projekt, der viser en måde at lave et backend REST api ved hjælp af .net 5 eller .net 6. Om man vælger at benytte VB.NET eller C# er underordnet - min personlige favorit er C#.

## Værktøjer

### Udviklingsmiljø

Der er forskellige værktøjer til at arbejde med REST api i .net

- **Visual Studio Code** er et letvægts editormiljø, der understøtter mange forskellige sprog, og der kan installeres udvidelser til mange forskellige formål. Det kan downloades her: https://code.visualstudio.com/download
- **Visual Studio Community 2022** er et større udviklingsmiljø, som fylder mere, men også har flere faciliteter indbygget. Det kan downloades her: https://visualstudio.microsoft.com/vs/community/. Selve installationen kan tilpasses med en masse forskellige parametre.

Hvilket, der anvendes, er underordnet, men umiddelbart vurderer jeg Visual Studio Code er hurtigst at komme i gang med.

Efter kloning af et repository (måske også efter oprettelse af et repository) bliver man mødt af en advarsel om at stole på koden. Den ser således ud:

![Trust code image](./res/VSCode%20Trust%20folder.png)

Sæt hak i

> Trust the authors of all files in the parent folder

og klik derefter på knappen Yes.

### Github

Versionsstyring af kode kan gøres i GitHub. Coding Pirates Hedehusene har en organisation i Github på https://github.com/CodingPiratesHedehusene, hvor også dette repository kan findes (https://github.com/CodingPiratesHedehusene/Sample-Backend)
Installation og kort guide (til kommandolinje) findes i [GIT cheat sheet](./GIT%20cheat%20sheet.md). Bemærk, at både Visual Studio Code og Visual Studio Community 2022 har god integration mod GitHub.
